---
title: ইনসাইড আউট এপ্রোচ
date: 2022-09-11T20:00:00+06:00
categories:
- Productivity
draft: false

---
আইনস্টাইন বলেছিলেন, "The significant problems we face cannot be solved at the same level of thinking we were at when we created them,"

ইনসাইড আউট হচ্ছে প্রব্লেম সল্ভিং এর ক্ষেত্রে এক ধরনের ডিফরেন্ট লেভেল অফ থিংকিং। কী রকম?

যেকোনো চ্যালেঞ্জের মুখোমুখি হলে আমি সবার আগে চিন্তা করব আমি কী করতে পারি, আমি নিজের মধ্যে কী পরিবর্তন আনার মধ্য দিয়ে এই চ্যালেঞ্জের মোকাবিলা করতে পারি- এই থিংকিং এপ্রোচের নাম ই ইনসাইড আউট।

বেশিরভাগ সময় আমরা কমপ্লেইন করতে পছন্দ করি, কে কী করে নি আর কার কী করা উচিৎ ছিল তা নিয়ে আলোচনা করেই দায় সারি। বরং মানসিকতা হওয়া উচিৎ এমন যে ব্যক্তিগত কিংবা সামষ্টিক যেকোনো অবস্থার পরিবর্তনে আমার ভূমিকা নিয়েই আমি ভাবব, আমার ভেতর আমি কী পরিবর্তন আনতে পারি সেটাই হবে আমার চিন্তার মূল বিষয়।

যেমন, আমি যদি চাই আমার বন্ধুরা আমার প্রতি বিশ্বস্ত ও দায়িত্ববান হোক, তাহলে আমি শুরুতেই ভাবব যে আমি কী রকম মানুষ হলে তেমন বিশ্বস্ত ও দায়িত্ববান বন্ধু ডিজার্ভ করব, কী কী বৈশিষ্ট্য আমার অর্জন করা উচিৎ।

যদি চাই আমার বাবা মা আমাকে বুঝুক, তাহলে আমি বাবা মা কবে কখন বোঝার চেষ্টা করে নি তা নিয়ে অভিযোগ না করে বরং চিন্তা করব আমি কী আমার বাবা মা কে বুঝতে চেষ্টা করি? আমি যদি আদর্শ প্যারেন্টস চাই তাহলে সন্তান হিসেবে আমাকে আদর্শ হয়ে উঠতে হবে, এবং এখন থেকে সেটাই হবে আমার মূল ফোকাস।

আমি যদি চাই ভালো রেজাল্ট করতে, তাহলে শিক্ষক ভালো পড়ালেন কীনা তা নিয়ে আমি ভাবব না, আমার শিক্ষা প্রতিষ্ঠান আমাকে কী দিতে পেরেছে তা নিয়ে ভাবব না বরং ভাবব আমি কী করতে পারি, কীভাবে আমি আরো মনোযোগী শিক্ষার্থী হতে পারি, কীভাবে একদিন আমি এই প্রতিষ্ঠানের উন্নয়নের জন্য কাজ করার সামর্থ্য অর্জন করব।

এভাবে নিজের চিন্তার প্যারাডাইম আউটসাইড ইন থেকে বদলে ইনসাইড আউটে রূপান্তরিত করতে পারলে, অভিযোগ না করে সলিউশন অরিয়েন্টেড চিন্তা করতে পারলে, রেস্পন্সিবিলিটি নিয়ে নিজের কাজটুকু করে যেতে পারলে যে কেউ ইফেক্টিভ ইম্প্যাক্টফুল মানুষে পরিণত হতে শুরু করবে ইন শা আল্লাহ।